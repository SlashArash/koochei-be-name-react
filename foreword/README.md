# پیش‌گفتار
این کتاب سعی می‌کند که اصول بنیادین ری‌اکت را به شما آموزش دهد. در طول مطالعهٔ این کتاب، شما یک اپلیکیشن واقعی را با ری‌اکت و بدون ابزارهای پیچیده خواهید ساخت. تمام مراحل از ساختن پروژه تا اجرا به روی سرور برای شما توضیح داده می‌شود. در پایان هر کدام از بخش‌های کتاب تمرین‌ و مرجع‌‌هایی برای مطالعه در اختیار شما قرار می‌گیرد. بعد از تمام کردن کتاب شما توانایی ساختن یک اپلیکیشن با ری‌اکت را خواهید داشت. محتوای این کتاب توسط من و جامعه به‌روزرسانی خواهد شد.

در این کتاب هدف من این بوده که پیش از اینکه شما وارد جامعهٔ ری‌اکت بشید اصول بنیادین کار با اون را یاد بگیرید. بنابراین بیش از اینکه به ابزارها یا مدیریت وضعیت‌ها (state managements) بپردازیم به خود React خواهیم پرداخت. این کتاب به مفهایم کلی، الگوها (patterns) و بهترین تجربه‌ها (best practices) در یک اپلیکیشن React واقعی خواهد پرداخت.

این کتاب ویژگی‌های یک اپلیکیشن واقعی مانند صفحه‌بندی (pagination)، کش‌کردن سمت کاربر، جستوجو و sorting (مرتب‌سازی) را پوشش خواهد داد. همچنین در طول مسیر آموزش شما از جاواسکریپت ES5 به جاواسکریپت ES6 کوچ می‌کنید. امیدوارم این کتاب اشتیاق من به ری‌اکت و جاواسکریپت را نشان دهد و به شما کمک کند که با آن شروع کنید.
